---
title: Нутгийн зүүн хэсгээр бороо орж, сэрүүхэн байна
date: 2025-06-16T02:37:53.401Z
---
<!--StartFragment-->

Энэ жил 12 аймгийн 100 жилийн ой тохиож байгаа. Үүнийг дагаад тухайн бүсүүд рүү баяр наадмын өдрүүдэд зорчих аялагчдын тоо өснө. Улсын их баяр наадмаар нийт найман хоног амрах шийдвэр гарсан. Тиймээс ирэх долдугаар сарын сүүлчээр болох наадмын өдрүүдэд эдгээр бүс нутгуудын амралт, зуслан, жуулчны баазуудын захиалга аль хэдийнэ дүүрч эхэлжээ. Хөвсгөл, Увс, Архангай, Булган, Баян-Өлгий зэрэг аймаг жилээс жилд аялагч олонтой байдаг. Дотоодын аяллын үнэ хэт өндөр байгааг иргэд шүүмжилдэг ч өөрийн төрсөн нутаг болон тансаг байгальтай нутгууд руу төсөв өндөр байсан ч аялах нь их. Гэхдээ хувиараа, гэр бүлээрээ аялахаас илүүтэй хөтөлбөртэй аялалд хамрагдах нь давуу талтай байна. Учир нь аялагчдын үзэх газар, явах маршрут, зардал тодорхой бөгөөд хөтөчтэй. Харин хувиараа аялахад бензин, маршрут, очоод байрлах газар гэхчлэн тооцоолоогүй өндөр зардал гарах эрсдэлтэй байна.

**ХӨТӨЛБӨРТЭЙ АЯЛАХ ДУНДАЖ ЗАРДАЛ 1 САЯ ТӨГРӨГ БАЙНА**

Аялагчдын хамгийн ихээр сонирхож очдог газар бол Хөвсгөл. Тус аймагт наадмын үеэр байрлах жуулчны бааз, зочид буудлын захиалга ихэнх нь дүүрчээ. Түүнчлэн зарим аяллын хөтөлбөрүүдийн сүүлчийн захиалга зургадугаар сарын дунд гэхэд хаагдана. Мөн зарим бааз зөвхөн групп захиалга хүлээж авч буй тул ганц нэгээр аялах тохиолдолд буудал олоход хүндрэлтэй байж болзошгүй байна. Наадмын үеэр Хөвсгөл нуур руу аялах хөтөлбөртэй аяллуудаас дурдвал, дөрвөн өдөр, гурван шөнийн аялал дунджаар 690 мянган төгрөгөөс 1.2 сая төгрөгийн үнэтэй байна. Үүнд замын зардал, байр, гурван өдрийн хоол, наадмын хөтөлбөр, хөтөч зэрэг багтах юм.  Түүнчлэн иргэдийн ихээр очдог Архангай аймгийн Тэрхийн цагаан нуур болон Хоргын тогоо үзэх аяллын хөтөлбөр дунджаар 580-990 мянган төгрөгийн үнэтэй байна.

![SOS: Хөвсгөл нуурыг тойроод 98 жуулчны бааз байна](https://news.mn/wp-content/uploads/2020/09/%D0%A5%D3%A9%D0%B2%D1%81%D0%B3%D3%A9%D0%BB_%D0%BD%D1%83%D1%83%D1%80-810x500.jpg)

Харин хөтөлбөргүй аялах иргэдийн хувьд Хөвсгөл аймагт гэр буудал түрээслэх үнэ нэг хоногт ойролцоогоор 180000-250000 төгрөгийн хооронд хэлбэлздэг бөгөөд ихэвчлэн 3-4 хүний багтаамжтай энгийн байр юм. Түүнчлэн цаатан урц түрээслэх сонирхолтой бол нэг хоногийн үнэ 120000-180000 төгрөг,

<!--EndFragment-->